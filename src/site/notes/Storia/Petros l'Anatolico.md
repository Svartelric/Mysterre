---
{"dg-publish":true,"permalink":"/storia/petros-l-anatolico/"}
---

**Petros l'Anatolico**, detto il **Pescatore di Anime**, da alcuni impropriamente riportato come **Petros I**, fu uno dei principali propagatori del [[culto dell'Unico Dio\|culto dell'Unico Dio]], nonché fondatore di [[Religioni/Ecclesia\|Ecclesia]]. Anche se Ecclesia lo ritiene la figura più importante nella creazione della chiesa e della sua gerarchia, e nonostante ne fosse il capo spirituale indiscusso, non è comunque annoverato tra gli Ecclesiarchi, in quanto di fatto non assunse mai tale titolo. 

**Biografia**
 Petros nacque nel 178 d.T. ai confini più orientali del [[Potentato\|Potentato]], da cui il suo più noto appellativo, Anatolico. Le informazioni sulla sua gioventù sono derivate da suoi scritti o sue parole riportate in altri autori, ma il suo luogo natio è sempre citato soltanto come "il villaggio". La presenza dei soldati dei Satrapi viene citata raramente, indicando una posizione molto defilata di questo villaggio rispetto al territorio più strettamente sotto il controllo militare del Potentato. 
 
 Quel che è certo è che Petros fu esposto molto presto a delle credenze religiose monoteistiche, già prima di intraprendere una professione (quindi probabilmente prima dei 10-12 anni di età). Nelle sue "Memorie dell'Oriente", Petros racconta di come utilizzò il mestiere di pescatore per sondare il terreno e trovare potenziali proseliti. 