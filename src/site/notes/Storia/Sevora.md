---
{"dg-publish":true,"permalink":"/storia/sevora/"}
---

**Sevora l'Elementalista del Vento**, nata tra il 310 ed il 330 d.T., era una strega di [[Averoigne\|Averoigne]], conosciuta soprattutto per i suoi [[Diari\|Diari]] e la sua corrispondenza con [[Storia/Sankt Marten\|Sankt Marten]]. 

Le informazioni su Sevora sono molto scarse, ma si sa per certo che nacque a [[Vyones\|Vyones]] e lì sviluppò i suoi innati poteri magici. La stregoneria all'epoca non era ancora bandita dalle province di Averoigne, e Sevora godeva di una discreta fama di utilizzatrice di magia presso le varie corti nobiliari. 

Stando ai suoi Diari, Sevora incontrò Marten quando si trovava in missione diplomatica per conto dei signori di [[Faussesflammes\|Faussesflammes]] presso la [[Città Libera\|Città Libera]] di [[Vendieg\|Vendieg]]. Marten all'epoca stava cercando di fondare un tempio dove predicare la fede dell'[[Unico Dio\|Unico Dio]], e cercava finanziamenti da parte dei nobili signori e del governo della città. 

Sevora fu colpita dal fervore dell'uomo (secondo alcuni racconti popolari rimase vittima del suo fascino) e gli propose di viaggiare con lei verso Averoigne, dove l'avrebbe aiutato a trovare i fondi necessari al suo progetto presentandolo ai signori delle varie province. 

I Diari di Sevora descrivono i viaggi che i due hanno fatto nel decennio seguente, ma ad un certo punto ogni riferimento a Marten cessa, ed i Diari riportano eventi sempre meno frequenti e dettagliati. Degli ultimi anni di Sevora si sa soltanto che ha risieduto a lungo a [[Sylaire\|Sylaire]] e che poi tornò alla sua città natale, Vyones, dove presumibilmente morì. 

Non si sa dove sia sepolta, ma per alcuni secoli si poteva ammirare una statua a lei dedicata nella piazza principale della città, fatta scolpire e posizionare dai signori di Faussesflammes e di Vyones. La statua è stata abbattuta in tempi recenti, nel 1139, durante una sollevazione popolare istigata da [[Clément\|Clément]], il vescovo di [[Religioni/Ecclesia\|Ecclesia]] a Vyones. 