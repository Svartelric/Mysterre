---
{"dg-publish":true,"permalink":"/storia/santa-markovia/"}
---

# Santa Markovia

**Santa Markovia di Krezk** fu una giovane missionaria di [[Religioni/Ecclesia\|Ecclesia]], e la prima a diffondere la religione dell'[[culto dell'Unico Dio\|Unico Dio]] nel regno di [[Strigonia\|Strigonia]]. 

**Biografia**
 Markovia è nata verso la fine del settimo secolo, in una località non precisata sulle [[Montagne Nere\|Montagne Nere]]. Della giovane Markovia si sa molto poco, se non che si convertì giovanissima e si dedicò alla predicazione itinerante prima dei venti anni di età.
 
 La prima meta dei suoi viaggi fu la piana di [[Esztergom\|Esztergom]], una vallata popolosa abitata da contadini, pescatori di fiume e una piccola popolazioni nomade, nota come i [[Vistani\|Vistani]]. 
 
 Questi ultimi vivevano ai margini della società rurale della Strigonia centrale, spesso svolgendo lavori semplici come gli impagliatori, gli stagnini, o gli spazzacamino, ma progressivamente la diffidenza degli strigoniani verso i Vistani, alimentata da episodi di piccoli furti e voci di utilizzo di magia nera e sacrifici, aveva compromesso la precaria convivenza. 
 
 L'incontro con i Vistani segnò il destino di Markovia, in quanto la riluttanza con cui questo popolo girovago reagì ai tentativi di dialogo della giovane predicatrice fu per lei motivo di grande curiosità. Markovia si aspettava che il messaggio della sua religione facesse facilmente presa tra i nomadi. 
 
 Invece, al contrario della popolazione locale della piana strigoniana, più ricettiva ai dettami di Ecclesia, i Vistani non mostrarono alcun interesse per la nuova religione, che pure prometteva riscatto è uguaglianza per i più umili, sotto un Unico Dio protettore dei deboli e degli oppressi. 
 
 Markovia rimase sorpresa dalla scoperta di una complessa trama di superstizioni, credenze popolari, e tradizioni scaramantiche che i Vistani custodivano gelosamente e dietro alle quali si nascondevano come per difendersi dalla società che li emarginava e, talvolta, perseguitava. 

**Viaggio in Barovia**
 Fu proprio per via della conoscenza dei Vistani che Markovia venne a sapere dell'esistenza delle terre di [[Nazioni/Barovia\|Barovia]] e del loro signore, il [[Conte Strahd\|Conte Strahd]]. I nomadi le parlarono del Conte e della sua brutale conquista delle valli baroviane con riverenza e timore, ma anche con un inspiegabile senso di orgoglio. Ciò era probabilmente dovuto al fatto che il Conte Strahd offriva loro libero passaggio e protezione sulle sue terre, per ragioni ignote. 
 
 I racconti dei Vistani furono corroborati dalle molte testimonianze degli strigoniani che per varie ragioni avevano viaggiato in Barovia, e dai pochi veterani che avevano combattuto al soldo di Strahd, decenni prima. Erano invece molto rari gli esuli baroviani, solitamente molto anziani e poco propensi a discutere il governo del Conte, da loro chiamato "il Diavolo Strahd". 
 
 Quello che Markovia venne a sapere della Barovia la spinse a voler proseguire la sua missione proprio in quelle valli montane, per portare la speranza ed il confronto del suo Dio alle popolazioni dominate da quello che lei ritenne da subito un tiranno. 

**Scontro con Strahd e  scomparsa di Markovia**
 Con questi presupposti, Markovia radunò fedeli strigoniani di Ecclesia vecchi e nuovi, e ingaggiò delle guide Vistani per raggiungere le valli di Barovia. Di questo periodo della vita della Santa ci rimangono le sue lettere, inviate al vescovo di Esztergom, Matthias. 
 
 In esse, Markovia descrive le sue impressioni su Barovia ed i suoi abitanti, e non nascondo il profondo disprezzo per il Conte Strahd, da lei incontrato in un paio di occasioni. Inoltre, le lettere fanno da cronaca dell'opera di predicazione di Markovia, culminata con la fondazione dell'[[Abbazia di Krezk\|Abbazia di Krezk]]. 
 
 I rapporti con il Conte di Barovia, stando alla corrispondenza tra Markovia e il vescovo, si fecero sempre più tesi, fino a sfociare in episodi di violenza tra le guardie del conte e la piccola milizia di Krezk creata da Markovia per difendere l'abbazia. Come da lei richiesto, il vescovo inviò un piccolo contingente di soldati leali ad Ecclesia e mercenari Heldannici, dei quali non si ebbero più notizie. 
 
 L'ultima lettera di Markovia parla dell'imminente matrimonio del fratello del Conte, e della ulteriore stretta di violenza e sparizioni in tutte le valli di Barovia. In contrasto con l'ingiunzione del vescovo Matthias, Markovia indisse tra la popolazione di Krezk e della valle attorno all'abbazia quella che lei definì "una giusta ribellione del popolo dell'Unico Dio" contro il Diavolo Strahd. 
 
 Non si hanno altre notizie di Markovia, né della rivolta da lei incitata. Il vescovo di Esztergom fece pressione sulla corte reale di Strigonia per inviare truppe in Barovia, ma le dispute dinastiche erano la priorità della corona. Inoltre, Ecclesia non godeva di favore presso il senato dei nobili ed il Conte, oltre ad esserne membro, era uno dei signori che offriva tra i tributi più alti alle casse del regno. 
 
 Markovia scomparve senza traccia, ed il vescovo Matthias, pochi mesi prima di morire, la proclamò Santa Predicatrice di Ecclesia. 

