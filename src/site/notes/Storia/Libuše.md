---
{"dg-publish":true,"permalink":"/storia/libuse/"}
---

Secondo la leggenda, la Principessa Libuše, reggente dei clan di [[Traladar\|Traladar]] insediatisi sulle colline a sud della confluenza, per sedare i malumori tra i suoi sudditi, promise loro che avrebbe fondato una città che avrebbe offerto loro protezione e prosperità. 
Una notte, dalla finestra della sua stanza, Libuše vide la luce di un fuoco brillare nei boschi sull'altra sponda della Vitlava, in cima al monte che sovrastava la confluenza dei due fiumi [[Alb\|Alb]] e [[Ezter\|Ezter]]. 
Libuše si vestì in fretta e partì a cavallo per il monte con le sue guardie. Una volta giunta in prossimità del luogo dove credeva di aver visto il fuoco, una fitta nebbia si levò dal fiume, e la principessa rimase separata dal suo drappello. 
Libuše giunse in fine ad una radura, dove ardeva il falò che aveva visto. Lì, una coppia di boscaioli si stava adoperando per tagliare il tronco di un albero abbattuto da poco. 
La principessa chiese loro chi fossero, da dove venissero, e fece loro molte altre domande, ma non le risposero mai, finché non chiese cosa stessero facendo. 
"Costruiremo una soglia" dissero all'unisono, guardando finalmente Libuše, e subito dopo una folata di vento spense la fiamma del falò. 
Poco dopo le guardie raggiunsero la loro signora, equipaggiati di torce, ma nella radura non trovarono traccia del fuoco o dei boscaioli e dei loro attrezzi. 
Libuše capì di aver assistito ad un portento, e decise che in quel luogo avrebbe fondato la sua città, e che l'avrebbe chiamata Prah, ovvero la [[Città/La Soglia\|La Soglia]].