---
{"dg-publish":true,"permalink":"/persone/wojslav-von-hendrick/"}
---

# Wojslav 

**Wojslav von Hendrick**, conosciuto anche come "**Faina**", è un nobile di [[Aquilanera\|Aquilanera]] appartenente alla dinastia regnante. 

La sua appartenenza alla famiglia von Hendrick non è stata sempre data per scontata, poiché suo padre, il mercenario [[Pjotr il Senzanome\|Pjotr il Senzanome]], era figlio illegittimo dell'allora sovrano [[Borislav I\|Borislav I]]. 

Pjotr era infatti nato da Verena, la figlia minore di una ricca famiglia di mercanti Thyatiani. Non esistono documenti che attestino delle nozze tra Borislav, rimasto vedovo della regina, e la giovane popolana. 

Tuttavia, in qualche modo Wojslav è riuscito a rivendicare l'appartenenza al casato, a suo dire con prove inconfutabili della legittima nascita di Pjotr. Voci e pettegolezzi parlano invece di come Wojslav sia riuscito a rimpinguare le casse del regno, di fatto comprando il riconoscimento della sua ascendenza. 

Questioni dinastiche ed i decessi prematuri di figli di alcuni membri del ramo principale dei von Hendrick hanno giovato alla posizione di Wojslav. Infatti, grazie al matrimonio con [[Raissa Ingo\|Raissa Ingo]], giovane nobile di [[Nazioni/Regno di Strigonia\|Strigonia]], è ritenuto 5° in linea di successione del trono di Aquilanera (nel caso lei producesse un erede maschio la posizione di Wojslav potrebbe ulteriormente migliorare). 

Anche in questo caso, pettegolezzi e maldicenze hanno accompagnato l'evento, sia per la minore età della sposa, sia per la presunta predilezione di Wojslav per i ragazzi. Per alcuni, il matrimonio combinato sarebbe servito soltanto per mettere a tacere quest'ultima diceria e per consolidare il ruolo di Wojslav nella famiglia von Hendrick. 

Quel che è certo è che Wojslav passa pochissimo tempo con la sua sposa bambina, prediligendo una vita da soldato di ventura come il padre e lasciando Raissa ad amministrare la tenuta di discrete dimensioni e la magione: la prima ricevuta in dote dagli Ingo, l'altra costruita da Pjotr con i proventi delle sue spedizioni come mercenario. 