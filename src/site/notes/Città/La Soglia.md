---
{"dg-publish":true,"permalink":"/citta/la-soglia/"}
---

# La Soglia

**La Soglia**, come è conosciuta in [[Basso-Gotico\|Basso-Gotico]], è l'attuale capitale di [[Aquilanera\|Aquilanera]]. Sorge sulla confluenza dei due fiumi [[Alb\|Alb]] e [[Ezter\|Ezter]] che si uniscono poi al braccio principale della [[Geografia/Viltava\|Viltava]].

**Etimologia**
 Il nome della città in [[Heldannico\|Heldannico]] è **Threshold**, che deriva dal nome originario in [[Traladar\|Traladar]], **Prah** (il cui significato è appunto "soglia") più il suffisso Heldannico "-*hold*" (fortezza, rocca). 

**Storia**
 Non si sa con certezza quando la città sia stata fondata. Una leggenda narra come sia stata la mitica principessa [[Storia/Libuše\|Libuše]] a stabilire il luogo dove la città sarebbe sorta e a darle il suo nome. 
 
 Quel che è certo è che sin da tempi antichi, la città è entrata nella sfera di influenza dei Principati e delle città-stato [[Heldann\|Heldanniche]], sino ai tempi più recenti di completa sudditanza all'Impero. 

 Le prime cronache successive al [[Storia/Secondo Cataclisma\|Cataclisma]] descrivono un insediamento di pescatori e artigiani dalle alterne fortune. 

 Nell'[[Era dell'Alba\|Era dell'Alba]], la posizione vantaggiosa alla confluenza di tre fiumi, con le Montagne Nere alle spalle come difesa naturale, è servita da incentivo agli abitanti delle vallate circostanti ad insediarsi nella zona. Le prime testimonianze di migrazioni risalgono infatti a quest'epoca, come testimoniato da ritrovamenti di sepolture, ceramiche e iscrizioni risalenti al I secolo d.T., sulle colline a sud e ad est dei tre fiumi. Il nome Prah è menzionato in diari di mercanti e chierici erranti già dal secolo successivo. 

 D'altra parte, la posizione non facilmente raggiungibile, in un'epoca ancora relativamente arretrata tecnologicamente e socialmente, lasciava la zona isolata dalle nascenti leghe di città lungo la costa del [[Mare dell'Alba\|Mare dell'Alba]], e alla mercé di scorrerie di predoni umani e in alcuni casi di orchi calati dalle montagne di [[Thar\|Thar]]. 

 All'inizio dell'[[Era delle Conquiste\|Era delle Conquiste]], la città fu assediata più volte da vari clan guerrieri Heldannici, che si insediarono infine nell'area e successivamente si integrarono con la popolazione locale, attorno al V secolo d.T. Il nome Prascholdt appare per la prima volta in questa epoca, nei registri di un tempio di Efesto. 

 Nel 650 d.T. l'[[Thyatis \|Autocrazia di Thyatis]] conquista le città traladariane lungo la costa, risalendo fin quasi a Trascholdt, com'era nota la città all'epoca. Le milizie che non si arresero subito all'invasione si attestarono alla confluenza tra Viltava e Laubach, dove fondarono la piazzaforte di [[Città/Kelvin\|Luvigan]] (l'attuale Kelvin). 

 Successivamente, l'Autocrazia sbaragliò le ultime resistenze traladariane, conquistando Luvigan nel 665 d.T., ed estese la sua influenza sino a La Soglia, sebbene la città non sia mai stata effettivamente conquistata, grazie nuovamente alla posizione defilata della città. 
 Infatti, la distanza ed il tragitto impervio servirono da deterrente contro un'ulteriore prolungamento della campagna di invasione, già molto gravosa per il morale delle truppe thyatiane e per i forzieri dell'Autocrate. Questo fatto pare sia all'origine del detto [["L'imperatore è alla soglia, ma non ancora in casa"\|"L'imperatore è alla soglia, ma non ancora in casa"]]. 

 I secoli successivi furono relativamente pacifici e prosperi per La Soglia, che dalla vicinanza con l'Autocrazia trasse svariati benefici. Le terre tra il Mare dell'Alba e le Montagne Nere divennero la [[theme\|theme]] di Traladar, una nuova provincia dell'impero thyatiano. Coi nuovi governanti arrivò anche una serie di infrastrutture che avrebbero lasciato il segno sino ad oggi: furono costruite le attuali strade principali di Aquilanera, la [[Via di Basileus\|Via di Basileus]] e la [[Strada del Nord\|Strada del Nord]], quest'ultima che collega [[Specularum\|Specularum]] a La Soglia; fu costruita la fortezza di [[Tergestum\|Tergestum]], l'attuale Fortristum, che segnava il punto più a occidente dell'Autocrazia, e che arginò le incursioni delle tribù barbare degli orchi dell'ovest; infine, le tecniche agricole dell'Autocrazia furono applicate alle vaste terre incolte tra Tergestum, Specularum e Luvigan, e furono introdotte nuove colture portate da Thyatis. 

 Gli scambi commerciali e culturali dei secoli IX e X furono noti a La Soglia, e in tutta la province traladariane conquistate dell'Autocrazia, come gli [[Anni dei Fasti\|Anni dei Fasti]]. Infatti, fu un periodo prolungato di pace e prosperità economica, che favorì inoltre un grande sviluppo delle arti e delle scienze. Ad esempio, molti [[alchimisti\|alchimisti]] e altri sapienti si trasferirono a La Soglia in questi decenni, grazie alla maggiore libertà concessa dal governo indipendente della città, guidata dal Duca Bořivoj. 

 La città accolse anche molti non-umani, in particolare Nani e Gnomi, al punto che la popolazione incrementò tanto da spingere il Duca a fare costruire nel 901 d.T. un nuovo insediamento sull'ansa della Viltava a nord della città, che col tempo diventerà tristemente noto come il [[Ghetto di Prah\|Ghetto di Prah]]. In questi anni fu anche costruita la nuova cinta di mura. 

 Nel 968 d.T., come conseguenza delle lotte interne l'Autocrazia, della perdita di territori lungo la costa del [[Mare Grigio\|Mare Grigio]], e della logorante guerra con il [[Potentato di Iconio\|Potentato di Iconio]], l'Autocrate concesse all'ex-generale thyatiano [[Stefano Karameikos\|Stefano Karameikos]] (suo parente alla lontana e molto amato alla corte di Thyatis) di governare in autonomia la theme di Traladar, trasformandola in un Granducato tributario dell'Autocrazia. 





