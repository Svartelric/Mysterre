---
{"dg-publish":true,"permalink":"/nazioni/impero-heldannico/"}
---

# Impero Heldannico

L'**Impero Heldannico** o semplice **Impero**, è una confederazione di principati, ducati e città-stato sottoposti all'autorità dell'Imperatore dei [[Territori Heldannici\|Territori Heldannici]]. 

Il titolo di Imperatore fu utilizzato per la prima volta da [[Ottokar il Grande\|Ottokar il Grande]], stando alle cronache di Widukind di Corvey, a significare l'egemonia su tutte le terre abitate da Alemanni, Ostfranchi e Heldanni.

Anche se in passato il titolo e l'autorità ad esso legata sono stati tramandati per via dinastica, gli ultimi Imperatori sono diventati tali con la forza delle armi o grazie al sostegno di larga parte dei Prìncipi dei Territori, nei casi in cui mancasse un erede diretto al precedente Imperatore. 

Molti Duchi, podestà ed altri sovrani delle terre confederate, inoltre, propugnano una riforma che stabilisca che i futuri imperatori siano eletti dal Consiglio dei Prìncipi (i Sire  più autorevoli e potenti dell'impero, che sono alla guida dei Territori più antichi e ricchi). 

La capitale *de facto* dell'Impero è la città di [[Achendorf\|Achendorf]], anche se ogni territorio ha larga autonomia amministrativa e, di conseguenza, un proprio centro di istituzioni e potere. Achendorf ospita il reliquiario di [[Storia/Sankt Marten\|Sankt Marten]], fatto costruire da re [[Storia/Konrad I\|Konrad I]] in segno della sua devozione al [[Religioni/Ecclesia\|Dio Unico]], la religione di cui Marten era stato profeta nelle terre degli Heldanni. 