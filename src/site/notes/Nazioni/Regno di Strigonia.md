---
{"dg-publish":true,"permalink":"/nazioni/regno-di-strigonia/"}
---

# Regno di Strigonia

Il Regno di Strigonia è una federazione di baronie e contee governata da un monarca elettivo.

**Geografia**
Strigonia si estende dal [[Mare dell'Alba\|Mare dell'Alba]] a sud alle [[Montagne Nere\|Montagne Nere]] a Nord, mentre ad ovest è separata da [[Aquilanera\|Aquilanera]] dal confine naturale dei [[Monti Ferro\|Monti Ferro]] occidentali. Ad est, oltre i cosiddetti Monti Ferro orientali, Strigonia confina direttamente con l'impero thyatiano, l'[[Nazioni/Thyatis\|Autocrazia d'Oriente]].

I vasti territori oltre i monti sono terre contestate, teatro di frequenti scontri e scaramucce di confine tra il Regno e l'Autocrazia; a Strigonia queste ampie distese intervallate da colline, altipiani e isolati picchi rocciosi, sono note come le Piane di Ferro, ma ufficialmente sono le [[Marche Occidentale di Thyatis\|Marche Occidentale di Thyatis]], la propaggine più ad ovest dell'Autocrazia. 

**Storia**
Il Regno di Strigonia è nato in tempi relativamente recenti, circa 200 anni fa. È difficile individuare una data esatta, poiché l'emergere di questo nuovo stato è legata strettamente alle interazioni tra le popolazioni che storicamente hanno abitato il territorio a sud delle Montagne Nere. 

In origine, si ritiene che gran parte delle attuali terre di Strigonia fossero coperte di boschi e che gli [[Elfi\|Elfi]] fossero la razza più diffusa, riuniti in piccoli regni federati sotto la guida della regina [[Eszterdiel\|Eszterdiel]], tranne che nelle zone costiere. Durante l'[[Era delle Conquiste\|Era delle Conquiste]], le popolaziona di [[Orchi\|Orchi]] delle steppe a nord delle Montagne Nere spinsero le tribù di nomadi umani a migrare e occupare le terre degli Elfi dei Boschi. 

Gli Elfi erano più civilizzati e tecnologicamente più avanzati degli umani, ma la minaccia di un'invasione orchesca spaventava la regina Eszterdiel. Per questo, ella offrì ai capi-tribù umani Bogumil e Taggart, ed al loro sciamano Rosalegno, una sorta di feudo alle pendici delle montagne, che si estendeva all'attuale valle di [[Nazioni/Barovia\|Barovia]] ad occidente sino alle Piane di Ferro ad oriente. Inoltre, Eszterdiel fornì loro armi ed addestramento militare, in cambio di un patto di difesa contro gli Orchi. 

Tale alleanza fu molto efficace e proficua, e permise agli Elfi di evitare lo scontro diretto con gli Orchi, ed alla popolazione umana di prosperare. L'equilibrio tra le due Razze era comunque fragile, sia per il diffuso disprezzo che la maggior parte degli Elfi provava per i loro nuovi soggetti, sia per la crescente irrequietezza degli umani, la cui crescente popolazione reclamava indipendenza e nuove terre. 

L'espansione thyatiana del VII secolo infranse questa precaria convivenza. L'Impero Thyatiano aveva conquistato gran parte della costa del Mare dell'Alba fino a Szentvit (l'odierna Specularum), ma senza riuscire a scalfire la difesa dell'esercito elfico, inferiore numericamente ma nettamente più forte dal punto di vista tattico e supportato dalle crescenti truppe del feudo umano. 

Il comandante Thyatiano della campagna contro la regina Eszterdiel era il [[Duca Tivadar\|Duca Tivadar]], detto l' Esarca. Questi si rese presto conto che avrebbe potuto sfruttare i dissidi tra Elfi ed umani, promettendo allo sciamano Ascialfoglia un titolo nobiliare, il trasferimento delle terre elfiche ai capi-tribù umani, ed una maggiore autonomia dall'impero thyatiano rispetto alle altre theme (le province dell'Autocrazia). 


