---
{"dg-publish":true,"permalink":"/religioni/culti-del-fuoco/"}
---

 I **culti del Dio del Fuoco** sono un insieme di religioni molto diffuse su [[Geografia/Mysterre\|Mysterre]]. 

**Origini**
 Il Dio del Fuoco può essere considerata una delle divinità più antiche di Mysterre, e da una radice comune del suo culto sono derivate una varietà di fedi, sette e religioni che adorano un aspetto o una personificazione del Fuoco. 
 
 A seconda delle influenze culturali e sociali che hanno condizionato i rami nati della religione originaria, si riscontrano differenze anche molto significative nelle dottrine e nelle pratiche dei culti odierni, mentre del ceppo originario restano pochissime tracce.
 
 I resti archeologici e gli studi antropologici sembrano però indicare una forma primitiva di adorazione del Fuoco, come forza creatrice e distruttrice, come una sorta di ricordo ancestrale collettivo legato al [[Storia/Secondo Cataclisma\|Secondo Cataclisma]] ed alla ricostruzione che ne ha fatto seguito.
 
 In particolare, le caverne vicine alla [[Rocca della Valle dell'Ingla\|Rocca della Valle dell'Ingla]] contengono le prime raffigurazioni mai scoperte di fiamme e fiaccole. Alcuni antichi templi thyatiani (ad esempio il famoso [[Sacrario Rosso\|Sacrario Rosso]] vicino a [[Lausinius\|Lausinius]], o il cosiddetto [[Efestion\|Efestion]], nella provincia di [[Hattias\|Hattias]]) sono decorati con alcune delle più antiche opere d'arte rappresentanti il fuoco in un contesto votivo. 
 
 Similmente, molti popoli [[barbari\|barbari]] delle steppe o delle montagne, hanno invocato per secoli il favore del Fuoco Divino adornando armi e armature con immagini di fiamme e tatuandosi simboli stilizzati di lingue di fuoco, armi infuocate e draghi sputafuoco (come testimoniato in entrambi i casi dai ritrovamenti nei tumuli funerari Kurgan). 

**Culti**
 Come accennato, a seconda del contesto culturale e della società in cui si è diffusa, la fede nel Dio del Fuoco ha assunto una varietà di forme.
  
 A [[Thyatis\|Thyatis]] il culto più diffuso è quello di [[Efesto\|Efesto]], una personificazione del fuoco come divinità della forgia e della creazione. Incidentalmente, essendo la razza dei [[Nani\|Nani]] particolarmente dedita all'arte della fucina, Efesto condivide aspetti e tratti con una delle loro religioni più comuni, ovvero il culto di [[Vhorst-un-den-Krach\|Vhorst-un-den-Krach]] (il "calore sotto le rocce", ma talvolta chiamato "occhio della montagna" e come tale raffigurato). 
 
 Nelle Steppe d'oro, l'adorazione del dio-fuoco ha mantenuto tratti più arcaici, probabilmente in virtù dell'organizzazione sociale tribale e nomade. In questo caso, il Dio del Fuoco ha vaghi tratti antropomorfi, ma non sempre, e mantiene l'originale ruolo di energia distruttrice e creatrice. 
 
 Nei paesi più vicini a queste tribù barbariche, si sono di conseguenza sviluppate sette che adottano una simile visione del Fuoco Divino, ad esempio in [[Strigonia\|Strigonia]] ed in alcuni dei [[Territori Heldannici\|Territori Heldannici]]. 
 
 Un'altra evoluzione del culto legata a forme di organizzazione sociale meno complesse (di cultura non stanziale o comunque non urbana), è quella diffusasi tra gli [[Elfi\|Elfi]] delle [[Montagne Nere\|Montagne Nere]], che devoti della Eveigh Ænye, la Fiamma Immortale, una forza della natura e al contempo una manifestazione della forza vitale. Anche gli Alti Elfi di [[Albion\|Albion]] hanno un credo simile, la Ra'Deith che rappresenta l'ardore vitale, mentale e guerresco concesso dal Fuoco Divino ai sui fedeli. 
 
 Tra i popoli delle terre occidentali del continente è invece presente [[Lauge\|Lauge]], un'altra personificazione del fuoco, la cui fede è messa in crisi dal credo dell'[[Unico Dio\|Unico Dio]] diffusosi grazie a [[Religioni/Ecclesia\|Ecclesia]], in particolare nell'[[Impero\|Impero]], a [[Darokin\|Darokin]] ed in [[Averoigne\|Averoigne]]. 


 

 